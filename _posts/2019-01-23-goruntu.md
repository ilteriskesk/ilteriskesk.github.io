---
layout: post
title: Görüntü İşleme İle İlgili Kısa Kısa
subtitle: Görüntü işleme ile ilgili bazı soruların kısa cevapları 
gh-repo: ilteriskeskin/ilteriskeskin.github.io
gh-badge: [star, fork, follow]
tags: [jekyll, git, github, OpenCV, Görüntü İşleme, Image Processing]

---

Merhaba ardakaşlar. [Bir önceki yazımda](/2018-12-20-opencvkurulum.md) Teknofest 2019'a hazırlandığımızı ve görüntü işleme üzerine
çalıştığımı söylemiştim. Ayrıca OpenCV kütüphanesinin kurulumundan bahsetmiştim. Bu yazımda ise hangi teknolojiler kullanılıyor, 
ne işe yarıyor bunlardan bahsedeceğim.

Hadi başlayalım.

---------------------------------------

### Yalnızca OpenCV Yeterli mi?

Arkadaşlar kesinlikle yalnızca OpenCV yeterli değil. Yalnızca OpenCV ile bazı işlemler yapabilirsiniz. Görüntüyü açma, kapama
grileştirme vs. gibi basit işlemler yapılabilir. Ancak biraz daha ilerlemek istediğiniz zaman yetmediğini göreceksiniz.

**Görüntü işleme nedir?**

ilk olarak bu soruya cevap vermemiz lazım.

**Görüntü İşleme:** Temel olarak Görüntü işleme (Image Processing) bir resmi ya da videoyu analiz ederek karakteristik 
özelliklerini tespit etmeye verilen bir isimdir.

Bu sözlük anlamını söyler gibi oldu. Bir örnekle açıklamayı deneyelim. 

Mesela benim elimde üç tane elma 2 armut resmi var. Elmalardan birisi kırmızı diğerleri yeşil ve armutlardan biri kırmızı 
biri yeşil. Benim yazacağım program kırmızı elmayı tespit etmeli. Burada görüntü işleme yaparak elmanın kırmızı olanını 
tespit edebiliriz. Renk tespiti için görüntü işleme yeterli olacaktır ancak elmanın tespitinde bir verisetine ihtiyaç 
var. Çünkü bilgisayarımızın elmanın şeklinin neye benzediğini bilmesini sağlamalıyız.

Peki tamam görüntü işlemeyi anladık. 

**OpenCV olamadan olmaz mı?**

Olur. 

Olur ancak OpenCV çok geniş bir kütüphane. İçinde bir çok fonksiyonu barındıran bir kütüphane. Bu yüzden kullanım oranı
çok yüksektir.

**OpenCV Kütüphanesini Hangi Dille Kullanmalıyız?**

Geldik en can alıcı soruya. Ben Python ile yazıyorum ve OpenCV kütüphanesini Python ile kullanıyorum.

OpenCV C++ ile yazılmış bir kütüphane. Eğer C++ ile kullanırsanız programlarınız çok daha performanslı olacaktır. Program
geliştirirken performans tek parametre değildir. Benim dikkate aldığım parametrelerin bazıları:

* Takımın bildiği bir dil olması
* Hızlı geliştirme
* Topluluk desteği
* Stackoverflow'da başlık sayısı
* Dile hakimiyetim

Bu parametreleri göz önüne alıp Python kararı verdik. Eğer C++ dilini çok çok daha iyi biliyor olsaydık muhtemelen onu seçerdik.

**OpenCV ile Birlikte Kullanılan Teknolojiler**

*Bir resim aslında bir matrise karşılık gelir.*

**NumPy:** Python’da bilimsel hesaplamanın temel paketi. Çok boyutlu bir dizi nesnesi, çeşitli türetilmiş nesneler (maskelenmiş diziler ve matrisler gibi) ve dizilerdeki hızlı işlemler için matematiksel, mantıksal, şekil işleme, sıralama, seçme, g / Ç içeren bir dizi yordam sunan bir Python modülüdür.

**Matplotlib:** Grafik çizim paketi Python’la bilimsel programlamanın en önemli araçlarından birisidir. Çok kuvvetli bir paket olan Matplotlib ile verileri etkileşimli olarak görselleştirebilir, yayınlamaya uygun yüksek kalitede çıktılar hazırlayabiliriz

**PIL (Pillow) - Python Image Library:** Resim işlemek, resim üzerinde oynamak için oldukça sık kullanılan bir modüldür. Analaması kolay, topluluk desteği olan
ve güzel bir dökümantasyona sahiptir.

--------------------------------

Bu yazımız şimdilik sonlansın. İlginizi çeken konular ile ilgili yazmamı isterseniz mail atmanız yeterli olacaktır. 

Okuduğunuz için teşekkür ederim :)

---------------------------------------

**Yazı Hazırlanılırken Dinlenilen Şarkılar:**

[Kahraman Deniz - Suç Mahalli](https://www.youtube.com/watch?v=xpjRba5c7-s)

[Pamela - istanbul](https://www.youtube.com/watch?v=_fw5GJdAbLY)

[Teoman - İstanbul'da Sonbahar](https://www.youtube.com/watch?v=XFvSd1HDagY)

[sevdadandır dedi annem aldırma](https://www.youtube.com/watch?v=XwNUspuZWlQ)