---
layout: post
title: Pardus 17.3 Deneyimlerim
subtitle: Pardus ile İlgili Kullanım Analizlerim
gh-repo: ilteriskesk/ilteriskesk.github.io
gh-badge: [star, fork, follow]
tags: [jekyll, blog, pardus]

---

### Pardus Nedir?

Herkese merhaba. Bu yazımda Pardus kullanım deneyimlerimi paylaşacağım. Öncesinde Pardus ne bundan bahsedelim.
"Pardus, TÜBİTAK tarafından geliştirilen bir GNU/Linux dağıtımı ve açık kaynak yaygınlaştırma projesidir."
[bknz.](https://www.pardus.org.tr/Faq_quare/pardus-nedir/)

### Pardus Kurulumu

Pardus'un kurulumunu adım adım anlatmayacağım. Debian tabanlı olan Pardus, kurulumu kolay (Debian'dan daha kolay)
bir dağıtımdır. [Bu adresten](https://www.pardus.org.tr/pardus-kurulum-kilavuzu/) Pardus'un resmi sitesinde yayınlanan
kurulum kılavuzuna ulaşabilirsiniz.

### Pardus Kurduktan Sonra

Öncelikle Pardus 17.x öntanımlı masaüstü ortamı olarak XFCE 4.12 kullanmaktadır. Bunu mantıklı ya da mantıksız diye
tartışabilirsiniz ancak ben avantaj olan kısımlarını yazacağım.

**Not:**
Pardus kullandığım bilgisayarımın özellikleri:

Model: 7470BU9 ThinkPad X200s

CPU: Intel 2 Duo L9400 (2) @ 1.8GHz

GPU: Intel Integrated Graphics

Memory: 3852MB

Özellikleri kötü değil ama günümüz bilgisayarlarına göre pekte üstün sayılmaz. Neyse konumuza dönelim :)

-----------------------------

XFCE oldukça sade, sakin, sistem kaynaklarını az kullanan, kullanışlı ve görselliği güzel bir masaüstü ortamıdır.
Kullanımı oldukça kolaydır. Pardus'u ilk kuran biri kolayca alışıp sevmeye başlayabilir.

Benim bilgisayarımın özelliklerini yukarıda belirttim. Öncelerde Linux Mint XFCE kuruluydu. Şuan Pardus 17.3 XFCE
kurulu. Aradaki en belirgin fark programların açılış kapanış hızları. Bilgisayarımı Pardus'ta çok daha verimli, hızlı
kullanıyorum.

### Pardus İçin Ne Yapabiliriz?

Pardus'un [resmi web sitesinde](https://www.pardus.org.tr) sistemin Türkçe'ye çevirilmesi konusunda yardıma ihtiyacı
olduğu belirtiliyor. Kendi bilgisayarınıza Pardus kurup eksik gördüğünüz noktaların çevirisini yaparak katkıda
bulunabilirsiniz. Ayrıca Pardus'ta olmasını istediğiniz bir programı yazıp yollayıp katkıda bulunabilirsiniz. Pardus'u
yaymak için çevrenize öneride bulunabilir, kurulumda yardımcı olabilirsiniz.

### Neden Pardus?

Ben özgür yazılım felsefesini benimsemiş biriyim. Herhangi bir GNU/Linux dağıtımı kullanmak benim için kafidir. Ancak
deneyimlediğim kadarıyla Pardus gayet hızlı ve stabil çalışıyor. Pardus yetkilileri Pardus'un kamu kurumları için
olduğunu, son kullanıcı için olmadığını söylese bile son kullanıcı için gayet kullanışlı bir sistem. Size yakın gelmiyor
ise Pardus kullanmayın ancak bir GNU/Linux dağıtımı kullanacağım hangisini kurayım diyorsanız bence Pardus mantıklı bir
seçim olacaktır.

Son olarak şöyle bir ekran görüntüsü bırakayım. Herkese iyi çalışmalar :)

![IMG 1]({{ "/img/pardus.png" | https://github.com/ilteriskeskin/ilteriskeskin.github.io/tree/master/img/pardus.png }})
